



l e m e . l i b r a r y . u t o r o n t o . c a

s t c 2 4 3 5 8

v e r . 1 . 0  ( 2 0 1 9 )




Libellus de
RE HERBARIA NOVUS

in quo herbarum aliquot no­
mina greca, latina, et Anglica
habes, una cum nomini­
bus officinarum, in
gratiam stud­
iosae
iuuentutis nunc pri­
mum in lucem
aeditus









GVILIELMVS TVRNERVS CAN­
DIDO LECTORI S P D.

Ad stuporem vsque mirabere forsan (candidissime
lector) que me potissimum res impulerit, imber­
bem adhuciuuenem, & medicinæ cognitione te­
nuiter tinctum, de re herbaria libellum in lucem
ædere, quum non sim ignarus sexcentos apud anglos esse,
qui me in hoc doctrinæ genere equis (quod aiunt) albis
præcedant. Fateor equidem ingenue me indignum esse
qui doctissimo clementi vel matulam porrigam. Aliisque
doctissimis uiris facile cedo. Ceterum si vel doctissimo cle­
menti, uel aliis in remedica exquisite versatis, hanc operam
anglis suis locare libuisset, quam ruellius gallis, & otho ger­
manis locauerunt, non essem in præsentia de nominibus
herbarum vel verbulum dicturus. Sed quum cernerem doctos
nihil istiusmodi moliri, consilium esse duxi potius auda­
cter huiusmodi rem quamlibet arduam tentare, quam vt studiosa iuuen­
tus (que vix tria herbarum nomina recte callet) vt antea ce­
cutiat committere. Læta igitur fronte, candidissime lector,
hunc meum laborem suscipito, & si per me in cognos­
cendis herbis quicquam profeceris, hoc mihi nihil
erit gratius. Si vero me hallucinari con­
tigerit (quod hac in re facilimum est)
a doctis Viris me corripi fa­
cile patiar. non enim
adeo mihi ap­
plaudo placeoque quin sim
doctorum iudiciis lu­
bens cessurus.
Vale.










ABSINTHIVM.
Absinthium ab ἅψεσθαι quod tactum ire significat, nomen ha­
bet, ex aduerso nomen Greci deflexerunt: quod nullum animal hanc
herbam ob insignem amaritudinem attingat. Absinthii tria
sunt genera, Ponticum: marinum & santonicum. Ponticum
est uulgare hoc quod uocamus Wormewod. Marinum seriphium uocatur,
huius anglicum mihi nomen non occurrit. Santonicum, quod a santonibus
galliae nomen traxit, puto esse Lauander cotton.

ABROTONVM.
Abrotonum latini, grecis (ut infiniatas alias uoces) debent, hanc herbam galli
auronum germani Stubwurtz, Angli Sothernewod nominant.

"Infiniatas" is a misspelling of "infinitas."



ACANTHVS.
Acanthi duo sunt genera, leue & aculeatum. Leuem acanthum pe­
derota & melamphillon eruditi nominant, officine brancam ursinam, uulgus
Brank vrsyne appellat. Porro fœde hallucinantur qui putant brancam
ursinam esse Bearefote, quum illud potius sit helliborus niger. Aculeatum
& crispum dioscorides syluestrem acanthum uocat.

ACORVM.
Acorum aut xiphion, officinæ gladiolum uocant. Angli pro uarietate soli
et regionis uarie nominant Northumbrienses a seg, slienses & in palustri­
bus locis propter eliam habitantes a lug, tritissima nomina sunt gladon
& a flag, & a yelowe floure delyce.

The term "seg" was not found in the OED.



ALISMA.
Alisma dioscoridæ, est recentioribus fistula pastoralis, officinis & her­
bariis plantago aquatica aliquibus barba syluana nostratibus water
plantane or water waybrede.

ALTHEA.
Altheam aliqui ebiscum, siue ibiscum nominant, officinae mal­
uam bismaluam, nostrates Holy oke.

ALLIARIA.
Alliaria est herba passim in sepibus proueniens circinato folio allium
odore mire referens. Hec est (ni coniectura faller) sauce alone aut, ut alii
uocant, Jak of the hedge.

ALSINE.






Alsine dicta est quod lucos (quos Greci ἄλση uocant) umbrosaque & nemorosa
amet loca. Myosotis etiam hec dicitur, latine auricula muris, sed non est
nostra Mouseare, que in asperis & incultis locis crescit. Cæterum
herba ilia est quam nostrates mulieres uocant Chykwede aut Chy­
kenwede. Qui alunt auiculas caueis inclusas, hac solent illas (si
quando cibos fastidiant) recreare.

AMARANTHVS
Amaranthus heliochryson galeno, quibusdam flos amoris, Gallis est passe­
uelutum anglis autem Baldare.

The term "baldare" was not found in the OED.



ANETHVM
Anethum uulgus appellat Dyll. Anisum uero Anys aut Anyssede.
Quare toto errant coelo qui anethum interpretantur Anys quod uirum
quendam cætera doctum nuper fecisse legimus.

ANAGALLIS
Anagallis Latine morsus gallinae dicitur anglice Pympernell, non est
Chykwede, ut quidam falso asserunt. Anagallidis due sunt species. Mas
est, que puniceum habet florem, et foeminina, que ceruleum.

ANONIVM
Anonium dicitur lamium, urtica iners, urtica mortua, & anglice Archan­
gell aut Dede nettell.

AMPELOS LEVCE
Ampelos leuce latinis est vitis alba & bryonia, anglis Bryoni aut
Wylde nepe.

APPARINE
Apparine siue philanthropos ab officinis aspergula uel ruella uocatur
ab anglis Goosgyrs aut Gooshareth.

The term "gooshareth" was not found in the OED.



APOLLINARIS
Apollinaris grece dicitur hyoscyamos, non iusquiamus, ut barbari scribunt
& loquuntur, aliqui uocant fabam suillam angli Henbayne.

APIVM
Apium nostrates uocare solent Smallage. Ruellius tamen gallis suis
dicit persilum uocari, que res effecit ut aliquantisper dubitarem, quinam hanc her­
bam anglice interpreter. Caeterum credo non esse nostrum persilum.

ARTHRITICA
Arthritica officinis est primula ueris, quae ab anglis dicitur a prymerose.






ARTEMISIA
Artemisia nomen ab artemisia, uxore mausoli (que hanc herbam sibi adop­
tauit cum antea parthenis uocaretur) traxisse creditur, uel ab artemide quod
priuatim fœminarum malis medeatur quibus artemis. i. diana præest, uu­
lgus hanc herbam ubique uocat Mugwort.

ATHANASIA
Athanasia quae grece tagetes, latine tanacetum, anglice dicitur Tansey.

AROS
Aros ab officinis pes uituli & serpentaria minor uocatur, a nostris ue­
ro Cockowpyntell.

ARISARON
Arisaron siue aris si non sit ipsum aron, eius saltem species est arisa­
ron puto hodie a nostris dici rammes aut rampes.

ASARVM
Asarum perpensa, uulgago, sanguis martis, rustica nardus, & uulgo aza­
rabaccara dicitur. Eram eo loco ubi uocaretur Folfot.

ASPARAGVS
Asparagum officine sparagum uocant uulgus autem Sperage.

ASPHODELVS
Ashphodelus a latinis hasta regia & albucum dicitur, a barbaris & lati­
ne lingue corruptoribus aphrodillus & affodillus, ab anglis Affadyll &
Daffadilly.

ATRIPLEX
Atriplex grece atraphaxis dicitur, anglice Areche aut red oreche.
Atriplex hispaniensis quibusdam uidetur nostra esse spinachia.



BETONICA
Betonica siue uetonica aut uettonicum grece cestron dicitur & psycho­
trophon a uetonibus hispaniæ, qui illam primi inuenerunt, nomen sortita est.
hanc uulgus nostrum uocat Betony.
Betonica altilis siue coronaria, que a quibusdam uocatur cariophillatum,
est herba quam uernacula lingua uocamus a Gelofer, aut a Clowge­
lofer aut an Incarnacyon.

BELLIS
Bellis siue bellius ab officinis consolida minor dicitur. hec est illa herba
quam uocamus a Dasy, quanquam apud Northumbrienses meos ea sola






uocatur a Dasy, que puniceo flore altilis & hortensis est arraticam
illam uocant a Banwort.

BRASSICA
Brassica grecis crambe dicitur, quibusdam caulis, quod reliquis herbis maio­
rem habeat caulem, anglice uocatur Wortes aut Cole aut Colewortes.

BRYON THALASSION
Bryon thalassion latine muscus marinus dicitur hec a Northumbriensi­
bus uocatur Slauke hac herba bene cocta in quadragesima tenues quibus
pecunia, ad emendos pisces non suppetit libenter uescuntur.

BVGLOSSVM
Buglossum grecis, latinis est bouis lingua officinis borago, uulgo Borrage
Helleboro egent qui contendunt hanc herbam esse anglorum Langdebefe.



CANABIS
Canabis unde funes & uestes canabeæ nectuntur, & texuntur, nostrati
sermone uocatur Hemp.

CARIOPHILLON 
Cariophillon  quod aliqui clauum uel clauum uocant, propter similitudinem
quam habet cum clauis, angli uocant Clowes.

CARDAMINE
Cardamine siue sisymbrium alterum dioscoridæ, officinis est nasturtium
aquaticum, anglis Water cresses.

OED "cardamine" (first appearance in 1753) appears to be a different plant fromn the water cress described here.



CALTHA
Caltha , que ab officinis calendula uocatur, est lutea illa herba quam
uulgus appellat a Marygolde.

CASSVTHA
Cassutham officinæ uocant cuscutam aliqui podagram lini, angli 
Dodder.

CAROS
Caros , siue carium, est herba cuius semen saccharo obductum, uernacu­
la lingua uocamus Carawayes.

CENTAVRIVM
Centaurii duo sunt genera, maius & minus. Maius est quod officinæ
reuponticum nominant. Minus libadion fel terre & febrifugia dicitur, an­
gli uocant Centory.






CIRSION
Cirsion aliqui guglossum magnum uocant angli Buglos, & aculeatam
illam herbam, quam uocamus Langdebefe huius buglossi esse speciem
arbitror, hucque referendam censeo agrestem herbam quam rustici uocant
Cattes tayle.

CICERBITA
Cicerbita a grecis sonchos, a nostris Sowthystell appellatur, hec
herba cuniculorum palatis (ut uulgus putat) plurimum arridet.

CORIANDRVM
Coriandrum , greci corion siue corianon appellant angli Coryander
aut Colander.

CONVOLVVLVS
Conuoluulus , dioscoridæ clematis, altera, est aliquibus liliastrum, anglis
autem The comon bynde, aut The lytell wynde. Hec est ilia her­
ba que improbo cauliculorum suorum reptatu, proximas quasque herbas &
frutices humiliores irretit.

COLVTEA
Colutea ab officinis sena, ab anglis Sene nuncupatur. Preter theo­
phrastum haud temere quemquam ueterum offendes qui huius coluteæ meminit.

CHAMEDRYS
Chamedrys latine gamandrea aut quercula, anglice Germander aut
englysshe tryacle dicitur.

CINARA
Cinara scolymos & carduus idem sunt, nisi forte cinara sit herba culta 
& scolimus inculta hanc herbam a nostratibus dici puto Archychoke.

CLEMATIS
Clematis daphnoides, latinis uinca peruinca, anglis Perwyncle dicitur.

CHAMEACTE
Chameacte a latinis ebulus, ab anglis Danwort aut Walwort
uocatur.

CHAMEMELON
Chamaemelon dicitur quod odorem habeat mali. Eranthemis uere floreat, di­
citur & anthemis, vulgo dicitur Camomyle.

CHELIDONIVM






Chelidonio siue latine mauis hirundinariæ, hirundo auis, que grecis 
χελισών dicitur, nomen indidit, uel quod hanc primum inuenit & oculis pul­
lorum in nido uisum restituit, uel quod hirundinum aduentu floreat herba &
earum discessu commarcescat. dicitur sandonia etiam, angli uocant
Celendyne aut Celidony. Et hec sunt nomina chelidonii maioris.
Chelidonium minus officine uocant scrofulariam. Quinam uulgus appel­
litet non dum didici.

CVCVRBITA
Cucurbitam greci colocynthan, angli a Gowrde nominant.

CYANVS
Cyanus a gallis teste Ruellio blauium dicitur hanc ego herbam arbitror
esse quam northumbria uocat a Blewblaw aut a Blew bottell, hanc
corollis intexunt pueri eo tempore quo baptistae sacra peraguntur.

CYPERVS BABYLONICVS
Cyperum babylonicum officinæ uocant Galangam, angli Galanga
etiam & Galangale nuncupant.

CYNORRHODOS
Cynorrhodos quantum mihi cernere datur est frutex cuius folia pri­
mo uere suauiter olent, quem uulgus opinor uocat Swetebrere aut
Eglentyne.

CYNOSBATOS
Cynosbatos latinis est rubus canis, anglis a wylde heptre, or a brere tre.

A modern term for "a wylde heptre" was not found.





DAVCVS CRETICVS
Daucus creticus que latine pastinaca gallica dicitur, mihi uidetur, anglis
esse Wylde carot.

DAPHNOIDES
Daphnoides aliquibus eupatalon nonnullis camedaphne dicitur, herbarij lau­
reolam appellant, uulgus autem Laury aut Lauriell aut Lowre.

The term "lowre" was not found in the OED.



DRACONTIA
Dracontia latine dracunculus, colubrina, & serpentaria dicitur, angli­
ce Dragon.

DYPSACVS
Dipsacos latine labrum ueneris aut lauacrum ueneris dicitur, officine hanc
herbam uirgam pastoris uocant, anglorum uulgus a wylde tasyll.






DRIOPTERIS
Dryopteris , latinis est filicula, quae in arboribus precipue in robore & quercu
nascitur hanc uulgus appellat The brake of the tre.

"Break of the tree" could not be found in the OED and may refer to the fern growing beneath trees.





ENDIVIA
Endiuia qua pharmacopole nostrae aetatis utuntur, non est endiuia qua
ueteres olim usi sunt, hec enim qua hodie utuntur nihil aliud est quam lactuca
agrestis. Intybus siue intybum, quod uulgus hodie uocat Suckery ueterum
erat endiuia. Scandix diuinantibus aliquot doctis est uulgaris endiuia.

EVZOMON siue ERVCA
Euzomon latini erucam nominant, uulgus Rocket, aliqui uo­
cant whyte pepper.

EPHIMERON
Ephimeron est lilium conuallium grandius, quod angli uocant
Great parke lyly.

ELLEBORVM ALBVM
Elleborum album romani ueratrum album appellant. Hec est illa her­
ba cuius radicis puluis naribus inditus, sternutamenta mouet. Radicem uul­
gus appellat Nesynge powder, herbam autem Lyngwort.

ELLEBORVM NIGRVM
Elleborum nigrum aliqui melampodion uocant, Romani ueratrum ni­
grum, angli Lyons fote, aut Pedelyon. Cæterum ego censeo illam
herbam quam uulgus cantabrigiense, uocat Bearefote esse uerum el­
leborum nigrum.

EVPATORIVM
Eupatorium aliis hepatorium aut hepatis, non est Water peper,
ut quidam perperam asseuerant, neque ut alii falso scribunt wylde
sauge, sed herba est quam omnes hodie uocant Agrimony.



FILIX
Filicem greci pterim et pterion uocant, angli a Ferne aut a brak
aut a bracon, Fœmina filix que grece dicitur thelypteris, siue nymphæa
pteris: non prodit singulari pediculo, ut altera que mas est, sed ramis plu­
ribus et altioribus fruticat.

FENICVLVM
Fœniculum graeci marathron, angli Fœnell aut Fyncle nominant.






FRAGVM
Fragum non fragrum (ut quidam scioli scribunt) ab anglis uocatur
a Strawbery.



GITHAGO siue NIGELLASTRVM
Githago , siue grece mauis, pseudomelanthion est herba ilia procera,
que in tritico flavescente existit, inde corollas apud morpetenses meos pue­
ri in die diui baptistæ, texunt, uulgus appellat Coccle aut pople.

GIT siue NIGELLA
Git, siue nigella , grece melanthion dicitur, officine una cum uulgo
Nigellam romanam appellant.

"Nigella Romana" was not found in the OED; however "nigella" appears there abd can refer to many subspecies of its genus.



GALEOPSIS
Galeopsis , galeobdolon Romanis labeo, uulgo Rede archangell.

GINGIDIVM
Gingidium , siue chærefolium, a nostratibus mulieribus uocatur cher­
uell falluntur qui myrrhin putant esse chærefolium, cum myrrhis sit po­
tius robertiana.

GLYCYRRHYZA
Glycyrrhyza , est officinarum liquiricia, & anglis Lycores.



HEDERA
Hederam greci cisson uocant, angli Iuy.

HALICACABVS
Halicacabus , a latinis solanum uesicarium, ab officinis Alkakengi
& uulgo dicitur Alcakenge.

HELENIVM
Helenium , latinis est inula, officinis enula campana, uulgo Allicam­
pane.

HELXINE
Helxine , latinis parietaria dicitur, uulgo Paritory.

HEPTAPHILLON
Heptaphillon , officinis bistorta, & tormentilla, nostratibus Tor­
mentyll & Tormeryke dicitur.

HYPERICON
Hypericon , alii carion, alii androsæmon, appellant, nonnulli herbam per­
foratam, uulgus appellat Saynt Iohns gyrs.

The term "St John's Grass" was not found in the OED; however it appears to be the same herb as "St. John's Wort," with the term "wort" denoting its medicinal purposes.







HIPPOLAPATHON
Hyppolapathon officine patientiam uocant, uulgus Patience.

HEMIONITIS siue HEMONION
Hemionitis , splenion, & teucrion dicitur. hec est illa herba quam her­
barij quidam falso scolopendriam nominant. Nam scolopendrion siue as­
plenon est officinarum Citerac Phillitis sane ceruinæae lingua non est
dissimilis, sed ea tamen non est, nam phillitis ceruina lingua rectior est.
quum ceruina lingua que hemionitis est nonnihil incuruetur, Vulgus cer­
uinam uocat Hertes tonge uidi & herbam cum agerem nor­
thumbriæ, quam uulgus appellabat Hyndes tonge & uulgus conten­
debat non esse Hertes tonge erat enim minor & rectior. Hec fortasse
phillitis est.

HIPPVRIS , anglice dicitur Shauynge gyrs.
Hippuris, latinis dicitur equisetum, aut cauda equina, huius herbæ duæ sunt
species, prior gallis uocatur prela. Hac solent opus suum adhuc rude expo­
lire artifices quorum ars circa pectines & cætera id genus uersatur. Poste­
rior a nostris pro uarietate soli uaria sortitur nomina. aliquibus dicitur
Horstayle nonnullis Hally Waterstryncle Dysshewasshynges quod
fortassis huius herbæ ad fricandos discos & patinas aliquis sit usus. huius
etiam herbæ coliculo pugionum buxea manubria leuigari apud meos non
semel uidi.



INTVBVM siue INTYBVS
Intubum , grecis dicitur seris. Intuborum duo sunt genera, Satiuum & er­
raticum. Satiuum, rursus in duo genera diuiditur, latifolium & angustifolium.
Latifolium arbitror esse Ryght gardyn suckery. Erraticus intibus di­
citur etiam cichorium & ambubeia. Huius persuasionis sunt aliquot artis
medicæ pulchre gnari, ut putent hanc herbam heliotropium & uerum sol­
sequium esse. hanc crassiores, sponsam solis, angli Wylde suckery
nominant. Non desunt qui putent Dandelyon, siue latine mauis den­
tem leonis (quam nonnulli hidipnoida uocant) huius erratici intubi esse speciem.

IRIS
Iris est herba, que ab officinis in gignendi casu ireos dicitur. Huius
herbae radix, in taleolas orbiculares fissa & posteaquam desiccata fuerit, & in






puluerem contusa, est Vartspowder, uocatur herba ipsa ab anglis
Floure delyce, aut Floure deluce

"Iris" (assuming this is the English term) antedates the earliest OED occurrence (1562).



ISATIS
Isatis siue glastum, est herba qua lanarum infectores utuntur. uulgus
herbam appellat Wad.



LACTVCA
Lactuca grecis thridaca, nostratibus fœminis Lettuse dicitur, la­
ctuca agrestis est officinarum endiuia.

LAPATHON
Lapathon , romani rumicem uocant, angli a Doc, oxilapathon est
a Water doc, hippolapathon Patience, lapathum acetosum (quod est
quartum genus lapathi) siue rumex acetosus aut oxalis est herba, quam uul­
gus appellat Sorell, aut Sourdoc.

LIGVSTRVM
Ligustrum , arbor est, non herba, ut literatorum uulgus credit, nihil que
minus est quam a Prymerose, Vergilius hoc uersu. Alba ligustra ca­
dunt uaccinia nigra leguntur non de ramis sed de candidis huius arboris
floribus locutus est. ligustrum grece dicitur cyprus officine uocant ligustrum,
alcannam aut henne, licebit igitur utrouis horum uti pro anglico nomine
tantisper dum aptius nobis nomen occurrerit.

LOLIVM
Lolium , græci eram uocant, nonnulli zizanion, angli Darnell,
indocti quidam Cockell, quum nihil illi cum Cocle conueniat. Lolium
ut doctorum scriptis relictum offendi herba recticaulis & tritico similima.
Herba autem quam uocamus Cocle, aut Pople (quam constat esse nigella­
strum) a tritico bis (quod aiunt) per omnia differt, Quare lolium non est nigel­
lastrum multo minus nigella quod si ita sit, quantum huic disticho posthac tri­
buendum erit? Frumentis nocuam lolium grecus uocat herbam quam nostri di­
cunt uulgari more nigellam, hic etiam lolium grecam facit uocem quum
nusquam (quod vidi) apud grecos sit.

LVPVS SALICTARIVS
Lupus salictarius, officinis dicitur lupulus, anglice Hoppes.

LICHEN
Lichen , siue bryon, ab herbariis hepatica dicitur, ab anglis Lyuerwort.

"Lichen" (assuming this is the English term) antedates the earliest OED occurrence (1601).








LENS PALVSTRIS
Lens palustris creditur esse herba, quam uulgus appellat Duckes meat
crescit in summis stagnis, aut aliis aquis stantibus, & torpentibus ut in fossis
& in quibusdam piscinis & puteis.



MACER
Macer , siue macir, ab anglis uocatur Mace unde nobis ueniat non
est opus ut hic referam, Quanquam præter institutum uideri quibusdam possit ar­
borum nomina, herbis miscere: Non pigebit tamen in gratiam puerorum
(quos turpiter huiusmodi rerum ignaros hodie uideo) aliquot etiam arborum
nomina nostrati sermone donare.

MALUS CONTONEA
 a Quynce tre.

This entry was not formatted with a capitalized heading and was included under the "MACER" entry.



MALUM CONTONEUM
 a Quynce.

This entry was not formatted with a capitalized heading and was included under the "MACER" entry next to "MALUS CONTONEA."



MALUS PERSICA
 a Peche tre.

This entry was not formatted with a capitalized heading and was included under the "MACER" entry.



MALUM PERSICUM
 a Peche.

This entry was not formatted with a capitalized heading and was included under the "MACER" entry next to "MALUS PERSICA."



MALUS MEDICA
 an orege tre.

This entry was not formatted with a capitalized heading and was included under the "MACER" entry.



MALUM MEDICUM
 an oreche.

This entry was not formatted with a capitalized heading and was included under the "MACER" entry next to "MALUS MEDICA."



MALUS PUNICA
 a Pomgarnet tre.

This entry was not formatted with a capitalized heading and was included under the "MACER" entry.



MALUM PUNICUM
 a Pomgarnat
aut a Pomgranat.

This entry was not formatted with a capitalized heading and was included under the "MACER" entry next to "MALUS PUNICA."



MARRVBIVM
Marubium , grecis dicitur prasion, anglis Horehounde.

MERCVRIALIS
Mercurialis , a grecis linozostis, ab anglis Mercury uocatur, eius duo
sunt genera mas & fœmina. Mas haud temere apud nos reperitur. vidi ta­
men cantabrigie in horto aulæ regiæ, unde radicem in nostrum transtulimus,
hortum. Mari semen est iuxta folium exiguum, testiculorum modo connexum fœ­
inam omnes fere fœmine norunt.

MESPILUS
 a Medlor or an openars tre.

This entry was not formatted with a capitalized heading.



MILLEFOLIVM
Millefolium , siue supercilium ueneris, aut achillea, a græcis miriophillon
dicitur, ab anglis myllefoly aut Yarow.

MORUS
 a Mulbery tre.

This entry was not formatted with a capitalized heading.



MORUM
 the mulbery.

This entry was not formatted with a capitalized heading and was on the same line as "MORUS."



MOSCHOCARION
Moschocaryon , siue moschocaridion, latinis est nux moschata, anglis
a nutmuge, or a nutmege.



NARCISSVS
Narcissus , diu hie apud nos sub peregrinis nominibus delituit. Nec erat
ulla herba que me magis narcisso torsit, nam postquam uigesies eius pictu­
ram & deliniationem uidissem, & quam potui diligentissime perpendissem






nusquam tamen potuit inueniri, qui hanc mihi herbam potuit exhibere, multo­
minus eius anglicum nomen indicare, tandem quum animi recreandi gratia in North­
folcia rusticarer, ambulanti commodum puella nondum septennis in uico mi­
hi obuiam uenit, dextera manu alborum florum manipulum gestans, conti­
nuo conspectis herbis mecum ita cogitabam, hi sunt Narcissi (nam descrip­
tionis illius herbæ adhuc recens erat lectio) aliquotque ab illa precibus emen­
dicabam. Cæterum rogantem nomen herbæ nullo responso dignabatur.
Percontabar autem ab illis qui proximos pagos & castella habitarent: quod
nam esset huic herbe nomen inditum. Respondebant omnes herbam uocari
Laus tibi, nec aliud nomen potui ab illis expiscari. Cæterum domum reuersus
asphodelum multis etiam uocari laus tibi didici. Seniculus quidam cui no­
men est Guarinus Asshe, Barnwelliensis monasterii canonicus rei
herbariæ pulchre gnarus hanc herbam Frenche gelofer uocari affir­
mabat, hiis licebit uti nominibus donec aptiora occurrerint.

NASTVRTIVM
Nasturtium , greci cardamon uocant, angli Gardyn cresses.

NEPETA
Nepeta , grecis est calaminthe, anglis Nepe, aut catmynte.

NYMPHEA
Nymphaea heracleum ropalon & alga palustris dicitur, barbaris ne­
nuphar, a nostris Water rose.

NUX PERSICA
 regia, iuglans idem a Walnut, or a Walnut tre.
Et Nux epitheto uacans significat a Walnutte, ut Ouidius de
nuce scribens, non depingit nobis auellanam quam constat esse a hasyll
nutte, or a fylbert sed a Walnut quod facile ex hisce uersiculis sub­
sequentibus intelliges:

Cætera sepe tamen potuere admissa negare
Et crimen nox est inficiata suum
Nostra notant fusco digitos iniuria succo
Cortice contactas inficiente manus
Ille cruor meus est illo maculato cruore.
Non profectura dextra lauatur aqua.



This entry was not formatted with a capitalized heading.





OLVS ATRVM
Olus atrum quod græci uocant hipposelinon aliqui putant esse Alexander.






ORMINVM
Ormini , siue, ut alii scribunt, hormini, duo sunt genera, satiuum, & syl­
uestre. Satiuum a latinis dicitur geminalis, a gallis oruala aut tota bona, ab
anglis Clare, horminum syluestre herbarii uocant centrum gallinæ officinæ
gallitricum, a nostris etiam arbitror dici Clare aut Wylde clare.

ORIZA
Orizam , omnes (quos legi) recentiores concordibus suffragiis risum esse
asserunt. Quare adducor ut credam herbam esse cuius semen nos uocamus
Ryce. Quod si ita sit, alica non erit Ryce, ut doctus quidam superio­
ribus hisce annis scriptum reliquit.

ORIGANVM
Origanum (quantum mihi ex eius descriptione colligere licet) est herba
quam uulgus appellat Peny ryall, aut puddynge gyrse.

OXIACANTHA
Oxiacantha , siue pyxacanthis aut pyrena, ab officinis & uulgo berbe­
ris dicitur. aliquibus Pypryge uocatur.

OXYS
Oxys , siue oxytriphillon, a latinis dicitur trifolium acetosum, ab officinis
Alleluya, uulgus etiam uocat Alleluya, Wodsore, & cuckowes meat.



PERICLIMENON
Periclimenon , romani uolucrum maius, appellant. herbariorum uulgus ca­
prifolium & matrisyluam nominant. angli uocant Wodbynde.

PALIVRVS
Paliurus , uarias habet sub se species, quarum una est frutex ille quem ali­
qui a Whyn alii a furre nominant.

PALMA
Palma , grece phœnix dicitur, anglice a Date tre. fructum eius greci
uocant dactylos, latini palmulas, angli a Date. Palmam arborem in an­
glia nunquam me uidisse memini. In die tamen ramis palmarum (ut illi loquuntur)
sæpius sacerdotem dicentem audiui. Benedic etiam & hos palmarum ramos, quum
preter salignas frondes nihil omnino uiderem ego, quid alii uiderint nescio.
Si nobis palmarum frondes non suppeterent: prestaret me iudice mutare
lectionem & dicere. Benedic hos salicum ramos, quam falso & mendaciter sa­
licum frondes palmarum frondes uocare.






PAPAVER SATIVVM
Papauer satiuum , græci mecona satiuum dicunt, angli Poppi. Papauer
erraticum redecorne rose, aut Wylde pappy uocatur.

PERSICARIA
Persicariam , angli uocant Arsmert aut Culerage, eruditi aliquot pu­
tant hanc a ueteribus molibdenam, aut plumbaginem dictam fuisse.

PARTHENIVM
Parthenium , quod officine uocant matricariam (nisi longe fallar) est herba illa
quam uulgus appellat Feuer few, aut fetherfew sSimile est tanaceto.

PETASITES
Petasites , a petaso pileum aut galerum significante nomen traxit, fœmine
huius herbæ foliis butyrum inuoluunt unde nomen fecerunt a butter bur,
northumbrienses uocant an Elden.

PHENIX
Phœnix , romanis lolium murinum, siue hordeum murinum dicitur. Qui­
busdam auena sterilis uocatur. Nascitur in aruis tegulisque recens illitis, uoca­
tur hec herba quibusdam, Waybent, propterea quod iuxta semitas crescat.

PLANTAGO
Plantaginem , greci arnoglosson nominant. Eius duæ sunt species, maior &
minor. Maiorem uulgus appellat Waybred aut Plantane, minorem
uero Rybwort, rybgyrse, aut Lancell.

POLIGONON
Poligonon , Romani uocant sanguinariam. Hanc uulgus appellat
Swyne gyrs, & knot-gyrs.

POPVLVS ALBA
Populus alba , a grecis λεύκη dicitur ab anglis an aspe aut an esp tre. 

POLYPODIVM
Polypodion , romani filiculam appellant. nascitur in muscosis petris &
uetustis roborum caudicibus, palmi altitudine, filici simile, subhirsutum. Hanc
herbam uulgus appellat Brake of the wall.

The term "break of the wall" could not be found in the OED.



PORTVLACA
Portulaca , a grecis andrachne, ab anglis Porcellyne dicitur.

PSEVDONARDVS
Pseudonardus , est nostra lauandula, uulgo dicitur Lauander.






PHELLANDRYON
Phellandryon , officinæ filipendulam, uulgus Filipendulam, &
Droppewort nuncupat.



QVINQVE FOLIVM
Quinque folium , grecis pentaphillon, a nostris Synckfoly. 



RANVNCVLVS
Ranunculum , græci batrachion appellant. Multa sunt ranunculi genera.
Primum genus ab herbariis pes corui, a nostris Crowfote dicitur.
Eius flos uocatur Kyngcuppe, aut a Golland. Secundum genus ab
herbariis uocatur apium risus ab historicis herba sardonia, unde risus sar­
donius originem traxit. Quidam putant uocari nostrati lingua Ache.

RAPHANON
Raphanon , latini radicem, aut radiculam, angli Radyce nuncupant.

RVBIA
Rubiam , græci erithrodanon appellant, angli Madder. 

RVBVS
Rubus aut sentes a grecis batos, aliquibus morus uaticana dicitur. Ru­
bum angli uocant a bramble aut a blakbery busshe. Fructus eius
uocatur aut blacke beryes, aut blacke byers, aut bumble berys. 

RVSCVS
Ruscus , dicitur syluestris myrtus & oximyrsine. Eius duo sunt genera.
Humile & procerum. Humile officinæ uocant bruscum, angli Butchers
broome, & Petygrew. Procerum autem galli housum, angli an holy tre,
& an Huluar tre nominant, hec etiam arbor, si ruellio credimus, ilex aqui­
folia dicitur e cuius corticibus ipse admodum puer uiscum confeci.



SABINA
Sabina a græcis dicitur brathis, ab anglis uero Sauyn appellatur. 

SAMBVCA
Sambucus , siue, ut quintus serenus legendum contendit, Sabucus a græcis
acte, ab anglis an Elder tre, aut a bour tre uocatur. 

SAMPSVCVM
Sampsucum siue amaracus, latinis maiorana dicitur, Nostratibus
Margerum, aut Margerum gentyll. 

SATVREIA






Satureia , siue thymbra, anglis est Sauery. 

SEDVM
Sedum , siue oculum iouis græci uocant aizoon quod semper uiuat, eius duo
sunt genera, maius & minus. Maius sedum uulgo dicitur Housleke.
Sedum minus puto esse herbam quam uulgus appellat Thryft aut Stoncrop.

SENECIO
Senecio , grecis dicitur erigeron, quia uere canescit, angli uocant
Grunswell, & grundeswell.

SEVTLOMALOCHON
Seutlomalachon a quibusdam spinachia, a nostris Spynache nominatur.

SYMPHYTVM
Symphytum herbarii uocant consolidam maiorem, uulgus Comfrey.

SOLANVM
Solanum , græci strychnon uocant, officinæ solatrum, uulgus Morell,
aut nyghtshad.

SOLANVM SOPORIFERVM
Solanum soporiferum , aliqui uocant Dwale.

STAPHIS AGRIA
Staphis agria , romanis herba pedicularis dicitur, uulgo Stauesacre.



TAXVS
Taxus  an Vhe tre, unde hodie apud nos fiunt arcus.

TELEPHIVM
Telephium , herbarii fabam inuersam, aut crassulam minorem uocant
uulgus Orpyn appellat.



VACCINIVM
Vaccinium , græci hyacinthum uocant. galli uacietum, quinam a nostris
uocetur nondum comperi. Verum (si seruio credimus) inter purpureas uio­
las hyacinthus referendus est, quod si uerum sit non erit res ardua nomen
illi britannicum adhibere.

VERBASCVM
Verbascum , a græcis phlomos, ab officinis taxus barbatus, a uulgo
Mullen aut Longwort appellatur.

VERBENA
Verbena , & uerbenaca, græce peristereon dicitur eius duo sunt genera,






uerbena recta scilicet, que uulgo dicitur Veruyne, & uerbena
supina que a uulgo uocatur Oculus christi.

VISCVM
Viscum , angli uocant Mysceltyne, aut Myscelto. Densissimus
iste frutex nusquam nisi in arboribus nascitur, e terra nunquam prouenit. uiscum tot
secula anglis ignotum fuisse plurimum demiror, quum in pyris & malis syl­
uestribus nusquam non proueniat.

The term "mysceletyne" could not be found in the OED.





ZADVRA
Zadura , uel zaduaria, anglice dicitur Setwall.
 



FINIS



TUDIOSE IVVENTVTIS, VNICO HVIVS
ætatis patrono longe benigniffinio, M. Thomæ
Patinfono facræ theologiæ doctori,
Guilielmus Turnerus S P D.


Svmmam mihi huic libello manum mox imposi­
turo (mæcenas optime) in mentem forte fortu­
na uenit ab omnibus scriptoribus receptum esse,
libellos fuos heroi cuipiam, qui eorumpatro­
cinium susciperet, nuncupare. At inter heroas 
(quos noui innumeros) multis mihi nominibus profecto,
dignissimus ipse visus es, cui ingenii mei primitas (si quid
tibi aut laudis aut decoris possunt adiicere) dedicarem. 
Alii (quibus copiæ cornu contigit) in magnifica ædificia,
quicquid sibi diuitarumcongessere, insumunt, alii toti huc
incumbunt, ut confanguineos fuos ditent, alios denique alia
iuuant, capiuntque. Hoc solum tibi cordi est, hec re res sola
iuuat, ut in literaria, iuuentus scolastica tuis impensis
& auspiciis alta fotaque proficiat, quare si merito benefi­








centia mæcenatem immortali fama nobilitanerit: omnium
vere eruditorum mihi interesse videtur tuum nomen qui
tot tantisque impensis tot doctos adolescentes educasti, as
sydera usque laudibus euehere, & ad posteros transmittere.
Quod ego haud dubie facerem, si eruditio mea uotis meis
ulla ex parte responderet. Cæterum si has ingenii mei pri­
mitias boni confulueris, olim cum plus mihi eruditionis
accreuerit, elaboratius & eruditius tibi munus (fauente
Christo) mittam. Cale mæcenas optime. 

LONDINI APVD IOANNEM
Bydellum. Anno domini
1538





